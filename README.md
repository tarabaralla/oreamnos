<img src="oreamnos-doc/final/images/logo/oreamnos.png" /><br /><br />

<b>Oreamnos</b> è una applicazione dedicata al mondo dell’arrampicata, che permette agli appassionati che la praticano di tracciare e gestire i propri progressi in fase di allenamento, partecipare a gare e consultare la propria posizione in classifiche dedicate.<br />

Allo stesso tempo, Oreamnos offre alle palestre d’arrampicata la possibilità di migliorare la propria offerta e la soddisfazione dei clienti che le frequentano, tramite l’aggiunta di alcuni servizi, quali la tracciatura degli allenamenti, l’accesso ad informazioni, suggerimenti e video dimostrativi, la creazione di schede d’allenamento divise per tipologia o livello di tecnica, l’organizzazione gare e il mantenimento di classifiche aggiornate in tempo reale con i risultati di allenamenti e gare.<br />

Oreamnos guarda anche all’arrampicata all’aperto, con l’obiettivo di registrare ogni via disponibile presso una falesia o un sito d’arrampicata, consentendo a chi li frequenta di lasciare commenti, video e suggerimenti liberamente consultabili da tutti.

